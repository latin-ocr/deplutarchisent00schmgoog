,3-

visse, sedetiam adhibuisse necesse sit. In his locis haud dubie alia
fontis verba mutavit, alia omisit, multa de suo addidit. Quam ob
rem ex solo verbomm usu vix certi quicquam de eius fontibus enuclea-
bimus.

Idem cadit in tertium compilandi genus quo Plutarchus usus
est. Certe, quia Chaeronensis interdum in conscribendo ipsos auctores
adiit, hinc origo continuamm et inter se congruentium sententiamm
trahenda est. Quas digerere et ad fontes revocare nonne erit operae
pretium? Nos quidem, quibus universam sententiarum molem digesturis
nec vires nec doctrina suppetunt. ad exiguam tanti operis partem
exantlandam accingimur.

lle divinatione Plutarchus compluries egit. Scripsit peculiarem
περὶ μαντικῆς librum nune deperditum, cuius parvulum frustulum Sto·
baeus exhibet flor. LX, 10. Haec iactura quodammodo compensatur
duobus Περὶ τῶν ἐκλελοιπότων χρηστηρίων et Περὶ τοῦ μὴ χρᾶν ἔμμετρα
νῦν τὴν Πυθίαν voluminibus. ln ampliore quod est de oraculorum de-
fectu divinatio a Cleombroto et Lampria, qui in hoc dialogo primas
disputationis partes agunt, vel ad daemones hominibus dei voluntatem
nuntiantes vel ad terrae exhalationes a daemonibus gubernatas revo-
catur. In altero autem libello tantum abest, ut daemones oraculis
praeponantur, ut toto dialogo ne uno quidem verbo illi genii tangan-
tur: deus Delphicus ipse inspirat suam Pythiam. Hac opinione ac·
cepta nonne omnis daemonologia ad irritum redacta ost? Nam dae-
mones tanquam ministri deorum introducuntur, ut deis extra mundum
positis nullum cum turpitudine hominum commercium sit. Quanto·
pore ab hac opinione altera aberrat, qua (1003 ipsos per vatum cor-
pora cum hominibus colloqui putatur! Idcirco valde cavendum est,
ne diversas utriusque libri sententias confundamus.

Caput l.

Do daemonibus deorum voluntatis interpretibus.

Commune quoddam variarum et inter se discrepantium doctri·
narum receptaculum est illo de def. or. dialogus¹). Cuius in priore
parte daemonum patrocinium suscepit Cleombrotus. Paucis eius sen·
tentiam adumbrabimus‚ ut eiusdem doctrinae unitas primo obtutu per·
noscatur.

Cap. lo negat hic vir aut omnes et minutissimas res admini-
strari deorum numine aut deos omnino non curare res humanas.
lmmo inter caeleste et terrenum genera intercedere medium daemonum

¹) Nuperrime vilissimis de causis quas reicere supersedeo Cheveniere
(de Plut. famil. Paris. 1886) hunc librum a Plutarcho abiudicavit.

1*

 

